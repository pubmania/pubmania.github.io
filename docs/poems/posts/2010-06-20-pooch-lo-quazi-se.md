---
title: "पूछ लो काजी से..."
date: 
  created: 2010-06-20
authors: ['ankit']
categories: 
  - "कवितायेँ"
  - "दार्शनिक"
  - "भावनात्मक"
bsky: true
slug: pooch-lo-quazi-se
---

```poem
## पूछ लो काजी से

क्यूँ कहते है खेल नहीं दिल का लगाना बोलो,  
दिल तो दीवाना है, क्या इसका ठिकाना बोलो ....  
भूलना होगा हर तरीका पुराना हमको,  
ढूंढना होगा नया कोई बहाना हमको ....  
  
दुश्मन के सौ वार एक जुदाई से भले होते हैं,  
दिल पे निशाना होता है पर टुकड़े तो नहीं होते हैं ....  
कोई जा के सुनाये हमारा अफसाना उनको,  
बहुत मुश्किल है इस दिल का धडकाना अब तो .....  
  
चले आते हैं बेबाक हमारे ख्यालों में वो,  
बीता ज़माना देखे हमारी सूरत की हकीकत जिनको ....  
क्या बना सबब आपके जाने का हमें याद नहीं,  
हाँ मगर याद है वो आपका आना हमको ....  
  
क्या गुस्ताख थी निगाहें हमको ये याद नहीं,  
क्यूँ आपको लगती ज्यादा सजा की ये मियाद नहीं ....  
हुआ गायब हमारा हर ख्वाब वो सुहाना ऐसे,  
जहन्नुम बन गया हो हमारा ठिकाना जैसे ....  
  
क्या जुबान ने खता की थी इसका तो अहसास नहीं,  
लगा आपके जाने के बाद, के पास हमारे सांस नहीं ....  
कल आती है आज आ जाए मौत के अब डरना कैसा,  
घुट घुट के हम वैसे भी हर रोज मरा करते हैं ....  
  
बुझ रहा है हमारी हस्ती का फ़साना यूँ तो,  
सीखना फिर भी होगा साथ का निभाना हमको ....  
के इन हाथ की लकीरों में बस वो ही वो दीखते हैं,  
पूछ लो काजी से मुक़द्दर तो नहीं बिकते हैं ....  
  
-अंकित
```