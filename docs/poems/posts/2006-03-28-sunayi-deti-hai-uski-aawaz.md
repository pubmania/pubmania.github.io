---
title: "सुनायी देती है उसकी आवाज़"
date: 
  created: 2006-03-28
authors: ['ankit']
categories: 
  - "कवितायेँ"
  - "दार्शनिक"
---

```poem
## सुनायी देती है उसकी आवाज़

वर्षा के बरसते पानी में  
गरज़ते बादलों कि आकाशवाणी में  
सागर कि लहरों के हरेक अंदाज़ में  
सुनायी देती है उसकी आवाज़ ....  

ऊंचे गगन में उडती चिड़िया के गीत में  
खेलते बच्चों कि हंसी हार और जीत में  
दो प्रेमियों कि दबी दबी लेकिन सच्ची प्रीत में  
सुनायी देती है उसकी आवाज़ ....  

गरमी से थके इन्सान को वृक्ष से मिली राहत में  
वो तेज़ हवा के गुजरने से गिरते पत्तों कि सरसराहट में  
वो माँ कि लोरी सुनके हर बालक को आती नींद के राज़ में  
सुनायी देती है उसकी आवाज़ ....  

-अंकित
```