---
title: "रांझा"
date: 
  created: 2017-01-23
authors: ['ankit']
categories: 
  - "कवितायेँ"
  - "प्रेम-रस"
  - "दार्शनिक"
bsky: true
slug: raanjha
description: raanjha is character in hindi literature equivalent of Romeo
---

```poem
## रांझा

जो आगे अपने किसी को कुछ न समझते थे कभी,  
कसमों और रस्मों को उनको भी फिर निभाना तो पड़ा।

चुरा कर ले गए मेरा दिल जो थे कभी,  
मिलने के लिए वक़्त उनसे फिर चुराना ही पड़ा।

जो कारवां से छूट कर पीछे रह गए थे कभी,  
पूरा जीवन टूट कर अकेले उनको फिर बिताना ही पड़ा।

इमारतें और बंगले जो रेत से ढह गए थे कभी,  
कर के मेहनत दिन रात उनको फिर बनाना ही पड़ा।

प्यार घायल परिंदे से हुआ हो कितना भी,  
उसकी आज़ादी की खातिर उसे फिर उड़ाना तो पड़ा।

छुड़ा के सबसे दामन जो चले गए थे कभी,  
दामन से उनकी यादों को फिर छुड़ाना ही पड़ा।

हर रोज़ की दौड़ में जो रुक गयी थीं कभी,  
उन थमी हुई चाहतों को फिर चलाना तो पड़ा।

हुआ हो दर्द अपनों की बेवफाई से कितना भी,  
गिले शिकवों को फिर भी मिटाना तो पड़ा।

हर नए पड़ाव पे जो बुन लिए थे कभी,  
उन उमंगित सपनों को फिर सुलाना तो पड़ा।

मिटे हों रांझे पहले दुनिया में भले ही कितने भी,  
इश्क़ में दीवानों को घर खुदा के फिर जाना ही पड़ा।

मेरे गीत की गहराई में जो खो जाते थे कभी,  
आखिर खुदा को मुझे उनसे फिर मिलवाना ही पड़ा।

-अंकित.
```