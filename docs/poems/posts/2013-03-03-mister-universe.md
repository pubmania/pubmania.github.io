---
title: "मिस्टर यूनिवर्स"
date: 
  created: 2013-03-03
authors: ['ankit']
categories: 
  - "कवितायेँ"
  - "हास्य-रस"
---

```poem
## मिस्टर यूनिवर्स

हमसे एक पुराने मित्र ने पूछा क्या काम चल रहा है,  
हमने कहा भाई ऑफिस में हैं आराम चल रहा है।

उसने पुछा क्या अभी भी है बॉडी-बिल्डिंग का वो शौक पुराना,  
हमने कहा अब हम मिस्टर यूनिवर्स हैं बदल चुका  है ज़माना।

हमारे दोस्त पहले हँसे फिर मुस्कुराए,  
फिर असमंजस में आये और पुछा कैसे।

हमने कहा समझाते हैं, प्यार से बताते हैं,  
गुत्थी ये सुलझाते हैं, ज्ञानबोध करवाते हैं ।

भाई हमारी बीवी का नाम "सुष्मिता " है,  
और वो "Nature" की बड़ी "Sane" हैं।

यानी मिस यूनिवर्स की तरह वो भी "सुष्मिता सेन" हैं,  
प्रॉपर नाउन है अत: स्पेलिंग डाउन है।

फरक इतना है को हमारी वाइफ है,  
इसलिए मिस की जगह मिस्सेस उनकी लाइफ है।

अब हम उनके शौहर हैं तो जग ज़ाहिर है हम मिस्टर हैं,  
वो हमारी मिसेस यूनिवर्स और हम उनके मिस्टर यूनिवर्स हैं।

-अंकित।
```