---
title: "मेरी बिटिया - वर्ष अष्टम"
date: 
  created: 2015-02-14
authors: ['ankit']
categories: 
  - "कवितायेँ"
  - "मेरी-बिटिया"
bsky: true
slug: meri-bitiya-varsh-ashtam
description: meri bitiya varsh ashtam is hindi for My daughter year eight.
---

```poem
## मेरी बिटिया - वर्ष अष्टम

आठ वर्ष की हो गयी है बड़ी समझदारी दर्शाती है  
बचपन थोडा ही है बाकी सोच आँखें नम हो जाती हैं

अंग्रेजी की ही पकड़ अधिक है मुझे dadda माँ को Mommy बुलाती है  
हमारे पालतु Magic से भी प्यार बहुत है, उसे छोटा भाई बुलाती है

पढ़ने का भी शौक बड़ा है किताबों में खो जाती है  
संगीत से भी प्रेम उसे है piano पर अपनी कृति बनाती है

नया सीखने का जोश है उसमें कठिन सवाल उठाती है  
यदि हमसे उत्तर न मिल पाये wikipedia पर जाती है

गणित इतिहास विज्ञान सभी विषयों में रूचि दिखाती है  
क्योंकि करती मदद सभी की है, टीचर उसे St. Avni बुलाती है

बाबा अम्मा से मिलने को अकसर व्याकुल हो जाती है  
फिर फ़ोन मिलवा कर बाबा से घंटो तक बतियाती है

Cooking में भी रुझान है उसका नए desserts सुझाती है  
करती है पहल और Mommy का किचन में हाथ बंटाती है

हर दिन नया कुछ सीखती सुनती वो बड़ी होती जाती है  
हर रात अभी भी उसको dadda की गोदी ही भाती है

दिनभर की कथा सुनाते हुए स्वप्नलोक चली जाती है  
गोदी में ऐसे ही बैठे बैठे मेरी बिटिया सो जाती है

-अंकित.
```